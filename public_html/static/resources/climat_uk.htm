<div class="modal-dialog">
  <div class="modal-content">
    <div class="modal-header">
      <button type="button" class="close" data-dismiss="modal" aria-hidden="true">&times;</button>
      <h4 class="modal-title" id="ModalLabel">Зміна клімату</h4>
     </div>
     <div class="modal-body">
        <p align="center"><strong><em>Шановні друзі!</em></strong></p>
        <p align="center">&nbsp;</p>
        <p>Проблема зміни клімату – одна з найгостріших екологічних проблем, які стоять перед людством. Згідно прогнозів провідних міжнародних наукових центрів з дослідження клімату, протягом наступного століття температура підвищиться на 2-5 градусів за Цельсієм. Нажаль, на сьогодні кожен мешканець нашої планети вже відчуває негативні наслідки зміни клімату, такі як посухи, повені, втрати врожаю тощо. І якщо проблему не вирішувати, вона лише загостриться і може призвести до неминучих катастрофічних наслідків.</p>
        <p>Основною причиною зміни клімату є використання викопного палива та неефективне споживання енергії, що виробляється. Парникові гази, що утворюються внаслідок діяльності людини, викликають посилення парникового ефекту. Надмірна кількість газів, які утворюються в результаті діяльності ТЕЦ, транспорту, сільського господарства, промисловості, а також лісових пожеж, утримують сонячне тепло у нижніх шарах атмосфери, не даючи йому повертатись до космосу.</p>
        <p>Найбільш помітним наслідком зміни клімату буде не поступове потепління, а <strong>«надзвичайні ситуації»</strong> такі як сильні засухи, повені, шторми, урагани, надзвичайно спекотні дні, які відбуватимуться частіше. Рівень світового океану підніметься й океанічні течії можуть істотно змінитись.</p>
        <p>Глобальне потепління і зміна клімату матимуть також <strong>економічні і соціальні наслідки</strong>. За висновками британського економіста Ніколаса Стерна, якщо людство не буде вживати заходів зі зниження викидів парникових газів вже сьогодні, то втрачатиме 5-20% ВВП щорічно в наступні роки через втрати в сільському господарстві, на подолання наслідків від більшої кількості та сили стихійних лих, через нестачу питної води та затоплення поселень.</p>
        <p>Зміна клімату посилить багато існуючих <strong>загроз для біологічного різноманіття</strong>, стане основною причиною зникнення біологічних видів у майбутньому. Проблема зміни клімату може змінити географічні ареали багатьох видів. Характер лісів змінюватиметься з потеплінням клімату та зміною частоти випадіння дощів, деякі дерева відчуватимуть дефіцит води, внаслідок чого ріст їхній зміниться. Будь-яке зменшення площі лісів матиме негативний вплив на стан ґрунтів. Якщо ліси кардинально зміняться, буде втрачено не лише родючість земель, але також унікальний первозданний характер природи.</p>
        <p>Зміна клімату матиме значний <strong>вплив на здоров’я людей</strong>. Підвищення температури і частіші періоди надзвичайної спеки призведуть до більшого числа захворювань і смертей від теплових ударів, серцево-судинних захворювань і захворювань дихальних шляхів. Підвищення температури вплинуть на постачання продовольства та якість води, що створить ще більше загроз для здоров’я населення. Випадки бактеріальних захворювань будуть частішими по мірі підвищення температури. Відомо, що розповсюдження сальмонельозу та кишкової палички, а також інших бактерій, що викликають харчові отруєння, пов’язане з підвищенням температури атмосферного повітря.</p>
        <p>Враховуючи всю серйозність проблеми зміни клімату необхідне нагальне її вирішення. Оскільки, основною причиною зміни клімату є парникові гази внаслідок спалювання викопного палива, то необхідно зменшити кількість спожитого викопного палива. Цього можна досягти шляхом поступового переходу на альтернативні джерела енергії та підвищенням енергоефективності. Також оскільки в нашій економіці виробництво товарів та послуг базується на енергії отриманій від викопного палива, то необхідно раціонально використовувати та споживати товари та послуги. Неабияку роль у зв’язуванні вуглекислого газу відіграють ліси та зелені насадження, тому необхідне інтенсивне озеленення міського середовища та збереження природних лісів.</p>
        <p>Екологічна гра «Зелений менеджер» є спробою залучити всіх небайдужих до вирішення&nbsp; проблеми зміни клімату.</p>
     </div>
     <div class="modal-footer">
      <button type="button" class="btn btn-default" data-dismiss="modal">Закрити</button>
     </div>
    </div>
</div>